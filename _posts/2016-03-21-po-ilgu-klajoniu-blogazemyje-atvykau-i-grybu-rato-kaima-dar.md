---
inFeed: true
hasPage: true
inNav: false
inLanguage: null
starred: false
keywords: []
description: |-
  Po ilgų klajonių Blogažemyje atvykau į Grybų
  rato kaimą. Dar niekada nebuvau taip arti pietinės upės, kuri nelyg siena
  dalino Brevijos karalystės gyventojų pasaulį. Upės šiaurė, nors ir pavojinga
  bei valdoma plėšikų, vis tik yra pažįstama ir suvokiama. Tačiau istorijų iš
  anapus vandens šaltinio nėra daug – grįžtančių iš ten nėra daug.
datePublished: '2016-03-23T14:12:23.420Z'
dateModified: '2016-03-23T14:11:44.790Z'
title: ''
author: []
sourcePath: _posts/2016-03-21-po-ilgu-klajoniu-blogazemyje-atvykau-i-grybu-rato-kaima-dar.md
published: true
authors: []
publisher:
  name: null
  domain: null
  url: null
  favicon: null
url: po-ilgu-klajoniu-blogazemyje-atvykau-i-grybu-rato-kaima-dar/index.html
_type: Article

---
Po ilgų klajonių Blogažemyje atvykau į Grybų
rato kaimą. Dar niekada nebuvau taip arti pietinės upės, kuri nelyg siena
dalino Brevijos karalystės gyventojų pasaulį. Upės šiaurė, nors ir pavojinga
bei valdoma plėšikų, vis tik yra pažįstama ir suvokiama. Tačiau istorijų iš
anapus vandens šaltinio nėra daug -- grįžtančių iš ten nėra daug.

Stovėdamas ant upės kranto stebėjau vandens
vingius. Pati upė gan plati, tačiau neypatingai srauni. Perplaukti ją nebūtų
sunku, ypač turint plaustą ar valtį. Tačiau Grybų rato lieptai atrodė nenaudoti
jau daugel metų. 

__

_Keltis į
kitą upės pusę yra uždraudęs vietinis banditų vadas Briedis_-- nuleidę galvas sakė man vietiniai gyventojai svečių užeigoje. _Visi pažeidę šią taisyklę nebegrįžta apie
tai papasakoti._

Susimąsčiau kas labiau atbaido vietinius medžiotojus --
gamta ar žmogus? 

_Didysis ir garbingasis
Briedis saugoja vietinių gyventojų gyvybes nuo pietinių žemių pavojų _--
porino Briedžio vietininkas Jošis pasiprašius jo audiencijos. _Briedis neturi laiko susitikti su jumis dėl
to, kam jo nuomonė yra nekintanti._

Nuo upės žvilgsnis kilo link pietinių tolių,
link plačių pievų ir dar toliau stūksančių gūdžių ir kiek grėsmingų girių. Žiūrėdamas
į jas jaučiau nenumaldomą trauką, mano siela jau siekė vandens. Kitoje pusėje
tvyro žemės, kurios saugo mano tragišką protėvių likimo paslaptį ir niekas
manęs nesustabdys.

Tik į miestelį grįžusių raitelių žirgų
prunkštimas kaip šaltas vanduo į veidą pabudino visus pojūčius. Druidiškos
apeigos ir ritualai mane suartino su gamta, bet tuo pačiu išmokė nepasitikėti žmonėmis,
kurie atsiveria save nuo pasaulio didelėmis tvirtovėmis. Keltis vienam per daug
pavojinga, tad turėsiu rasti kitą būdą, kaip įtikinti žmogų.

Tesaugo mane miškas.

